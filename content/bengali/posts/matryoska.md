+++
title = "মাট্রিওস্কা"
date = 2020-12-29
author = "Palash Bauri"
tags = [ "দর্শন", "পৃথিবী",]
+++
২৯ ডিসেম্বর , ২০২০  

রাশিয়াতে একধরনের পুতুল আছে যার নাম মাট্রিওস্কা পুতুল । এর একটা বিশেষ
ব্যপার আছে । বাইরে থেকে দেখলে মনে হবে যেন একটাই পুতুল আছে , কিন্তু
পুতুলটি মাঝ বরাবর খোলা যায়। বড় পুতুলটি খুললে আরেকটা তুলনামূলক ছোট পুতুল
বেরোবে, এটিরো আবার একই বিশিষ্ট। মাঝ বরাবর এটি খুললে আরও একটি তুলনামূলক
ছোট পুতুল বেরোবে । এভাবে চলতেই থাকবে যতক্ষণ না সর্বশেষ ছোট পুতুলটি
বেরিয়ে আসে ।  

এই পুতুলগুলি সাধারণত অনেকগুলি রূপক বোঝায় যেমন , এটি মা কে বোঝায়। একজন
মহিলা বা মা তার গর্ভে যেমন তার সন্তানকে অর্থাৎ তার বংশক্রমকে বহন করে
তেমন। আবার এটি দ্বারা শরীর , আত্মা , মস্তিষ্ক , হৃদ্য় ও উদ্দীপনার
সম্মিলন কেও বোঝায়।  

 

তবে আমার মতে এগুলি ছাড়াও , এই পুতুলগুলি আরেকটি জিনিস বোঝায় , সেটি হল
একজন মানুষকে। একজন মানুষকে একজন অচেনা লোক একরকম ভাবে দেখবে , আবার তার
সাথে পরিচয় হলে সে তার মধ্যে আরেরকম মানুষকে দেখবে। সেই মানুষের আত্মীয়
আবার তাকে আরেকভাবে দেখবে। তার বন্ধু-বান্ধব তাকে আরেকরকম ভাবে দেখবে । তার
সবচেয়ে কাছের মানুষ আবার তাকে আরেকরকম ভাবে দেখবে। আসল ব্যপার হচ্ছে ,
মানুষ একটাই কিন্তু চরিত্র ভিন্ন ভিন্ন। যদিও একজন মানুষের চরিত্র মূলত
নির্ভর পাশের জনের দৃষ্টিভঙ্গির উপর কিন্তু তবুও আমরা মানুষের চরিত্রকে
মাট্রিওস্কা পুতুলের সঙ্গে তুলনা করতেই পারি - প্রথম স্তর একরকম , সেই স্তর
ভেদ করতে পারলে আরেকরকম স্তর, এভাবে শেষমেশ পাওয়া যাবে একটি ছোট্ট পুতুল যা
মানুষের আসল চরিত্র। এই ছোট্ট পুতুলকে প্রতিটি মানুষের ভেতরে থাকা সেই
**ছোট্ট বাচ্চাটির** সাথে তুলনা করা যেতেই পারে।  

  

কাল থেকে আমাদের এখানে "জয়চন্ডী পাহাড় পর্যটন উৎসব" শুরু হয়েছে যা মূলত
জনগণের কাছে পাহাড় মেলা নামেই পরিচিত। ভাবছি কাল যাব ওখানে।  

তুলনাহীন মানুষ / এবং স্তরে স্তরে চরিত্র তার গাঁথা

~ পলাশ বাউরি
