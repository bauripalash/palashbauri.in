+++
title = "শ্যাম"
date = 2021-01-09
author = "Palash Bauri"
tags = [ "পুরাণ", "বিতর্ক", "ভারত", "ধর্ম",]
+++
৯ জানুয়ারি , ২০২১  

মাসখানেক আগে রেডিটের একটা হিন্দু কমিউনিটিতে একটা অদ্ভুত তর্কাতর্কি চলছিল
, কিভাবে শুরু হয়েছিল মনে নেই তবে একজন ব্যবহারকারী শ্রীকৃষ্ণের একটি ছবি
পোস্ট করে সেই পোস্টে একজন কমেন্ট করেছিল যে কৃষ্ণের গায়ের রঙ নাকি নীল!
সেই নিয়েই তর্কের সূত্রপাত...

আজব ব্যপার! আমরা যুগ যুগ ধরে শুনে অভ্যস্ত যে কৃষ্ণ কালো এবং সংস্কৃতে
কৃষ্ণ শব্দের অর্থও কালো;  কিন্তু যদি কৃষ্ণের কোন ছবি বা টিভিতে
অ্যানিমেশন দেখি তাহলে দেখতে পাব কৃষ্ণের গায়ের রঙ নীল বর্ণের দেখানো
হয়েছে! এমনটা কেন? আবার যদি অভিনেতাদের অভিনীত কৃষ্ণ সম্পর্কিত টিভি
সিরিয়াল বা সিনেমা দেখি তো বেশিরভাগ ক্ষেত্রেই দেখব যে গায়ের রঙ ধবধবে
ফর্সা! এমনটাও কেন?  

তাহলে যে কোনো সাধারণ মানুষ আন্দাজ করতেই পারে যে কৃষ্ণের গায়ের রঙ নীল
কিংবা ফর্সা! কিন্তু আমরা ধর্মগ্রন্থগুলি যদি একটু খুঁটিয়ে পড়ি তাহলে আমরা
অনেক প্রমাণ পাবো যে কৃষ্ণের গায়ের রঙ কালো। যেমন বেদব্যাস রচিত
বিষ্ণুস্তোত্রে বলা হয়েছে,  

> শান্তাকারং ভুজগশয়নং পদ্মনাভং সুরেশং
>
> বিশ্বাধারং গগনসদৃশং মেঘবর্ণম শুভাঙ্গম্।

অর্থাৎ, *সর্বদা শান্ত তাঁর রূপ যিনি শেষনাগের শয্যায় শয়ন করেন, যার নাভি
থেকে পদ্মের উৎপত্তি, যিনি সর্বদেবের অধীশ্বর, তিনি সমগ্র বিশ্বের আধার,
আকাশের ন্যায় অনন্ত এবং মেঘের সমান বর্ণ তার।  
*

এ থেকে বোঝা যায় যে, কৃষ্ণের বর্ণ মেঘের সমান অর্থাৎ , ঘন কালো। *  
*

 

অন্যদিকে আবার , অনেকে বলেন যে , কৃষ্ণের গায়ের বর্ণ নীল কারণ - যেহেতু
কৃষ্ণ ভগবান বিষ্ণুর অবতার এবং বিষ্ণুর সমুদ্রের গভীরে বাস করেন তাই
তাদেরগায়ের রঙ নীল। আরও দুটি বিকল্প ব্যখ্যাও পাওয়া যায় যে,  যেহেতু
ছোটবেলায় কৃষ্ণকে পূতনা রাক্ষসী তার বিষাক্ত দুগ্ধ পান করায় সেহেতু এই
বিষের ফলেই কৃষ্ণের গায়ের রঙ নীল হয়ে যায় । আবার অনেকে বলেন যে , যমুনায়
কালিয়া নাগের সাথে যুদ্ধের সময় তার বিষের প্রকোপে তার গায়ের রঙ নীল হয়ে
যায়। *  
*

এ বিষয় নিয়ে চিরকার কনফিউশন থাকবেই! তবে আমার মতে , কৃষ্ণ শব্দের আরেকটি
অর্থ অনন্ত। কৃষ্ণ বা বিষ্ণু হল বিশ্বব্রহ্মাণ্ডের স্বরূপ যা অনন্তহীন ও
অন্ধকার, তাই কৃষ্ণের গায়ের রঙ ব্রহ্মাণ্ডের মত কালো হতে পারে!  

আর হ্যাঁ,  এই লেখাটি কিন্তু ধার্মিক দৃষ্টিভঙ্গিতে লেখা নয় , যুক্তিবাদী
দৃষ্টিভঙ্গিতে লেখা। *  
*

সাদা কালো / আজও ভালো / শুধু রঙেরই খেলা/ লা লা লা  

~ পলাশ বাউরি*  
*
