+++
title = "মিলনমেলা"
date = 2020-12-30
author = "Palash Bauri"
tags = [ "ভ্রমণ", "রোজকারজীবন",]
+++
৩০ ডিসেম্বর , ২০২০  

মেলা বা মিলন মেলা , মেলা শব্দটির সাথে মিলন শব্দটি যুক্ত করা হয়েছে কারণ
মেলাতে ধর্ম বর্ণ লিঙ্গ নির্বিশেষে সব মানুষের মিলনস্থল এছাড়া এখানে
বিভিন্ন পরিচিত অপরিচিত মানুষেরও মিলন ঘটে , তবে আমার সাথে তেমন
উল্লেখযোগ্য কারো সাথে দেখা হয়েছে বলে মনে পড়ে না। হ্যাঁ তবে , ফেসবুকে
ফ্রেন্ড আছে কিম্বা হয়তো মিউচুয়াল ফ্রেন্ড আছে এমন অনেকেরই সাথে দূর থেকে
দেখা হয়েছে অনেক মেলাতেই।

তবে দুএকজন ছাড়া কারো সাথে তেমন কথা হয়নি , কারণ হয়তো আমার কিছু মধ্যে এখনো
কিছ অন্তর্মুখী বিশিষ্ট রয়েই গেছে; তবে বর্তমানে আমি আসে পাশের লোকজনের
সাথে বেশি বেশি করে সংযুক্ত হতে চেষ্টা করি। ঘর থেকে বেরিয়ে বেশি বেশি করে
বাইরে যাওয়ার চেষ্টা করি , কারণ সহজ - অভিজ্ঞতা বৃদ্ধি। আর মানুষের সাথে
সাথে বেশি বেশি মিশলে দৃষ্টিভঙ্গির পরিব্যাপ্তি হয়; আর যত দৃষ্টিভঙ্গির
পরিব্যাপ্তি হবে ততই আমাদের দ্বৈততার ত্রুটি দুর্বল হবে (এবিষয়য়ে শীঘ্রই
লেখব)। এ জেনে রাখা ভালো যে,  কোনো কিছু শক্তিশালী হলে কোনকিছু দুর্বল হবেই
, এটাই এই বিশ্ব ব্রহ্মাণ্ডের নিয়ম; ধনী পুঁজিপতি মালিক আরও ধনী হলে গরিব
শ্রমিক আরও গরিব হবেই , এভাবেই দৃষ্টিভঙ্গি শক্তিশালী হলে দ্বৈততা ত্রুটি
দুর্বল হবেই।  

আজ শেষমেশ পাহাড় মেলা ঘুরলামই । এই কিছুক্ষণ আগেই ফিরলাম। মাত্র আধঘণ্টাতেই
পুরো মেলা ঘুরে শেষ করে দিলাম যেখানে অন্য বছর ঘণ্টার পর পর ভিড় ঠেলতেই
কেটে যায়। এবছর তবে অন্য বছরের তুলনায় অনেক বেলাবেলিই গিয়েছিলাম। দেখলাম
ভিড় অনেক কম, অন্যান্য বছরের ৩০% ও নয়।  

 

মেলায় উড়ে হাজার বেলুন / সাথে ওড়ে রঙবেরঙের তুলোর নোট

  

~ পলাশ বাউরি
