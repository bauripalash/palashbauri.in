+++
title = "ডারুমা"
date = 2021-01-06
author = "Palash Bauri"
tags = [ "দর্শন", "পৃথিবী",]
+++
৬ ডিসেম্বর , ২০২১  

জীবন্ত মানুষের খেলনা প্রতিকৃতি হল পুতুল, যা দিয়ে বাচ্চারা খেলে বেশ আনন্দ
পায় কিন্তু কিছু এমন পুতুলও আছে যেগুলি খেলনার থেকেও বেশি কিছু তেমনই একটি
রাশিয়ান পুতুল নিয়ে কদিন আগে আলোচনা করেছিলাম। আজ আরেকটা পুতুলের কথা বলবো
, যেটার উল্লেখ বেশ কিছু কার্টুন সিরিজেও পাওয়া যায় , ডারুমা পুতুল।  

এই পুতুল, জাপান দেশের একটি ঐতিহ্যগত পুতুল। এই পুতুল সাধারণত লাল রঙের হয়
এবং একজন দাড়িওয়ালা লোককে (
[বোধিধর্মা](https://en.wikipedia.org/wiki/Bodhidharma) -কে ) চিত্রিত করে
। জাপানি সংস্কৃতিতে এই পুতুলটি অধ্যবসায় ও ভালো ভাগ্যের প্রতীক।

 

এগুলি  ছাড়াও এই পুতুলগুলির একটি বিশেষ বিশিষ্ট আছে - পুতুলগুলি সাধারণত
ফাঁপা হয় এবং ভেতরদিকের তলদেশটি ভারি করা হয় , ফলে পুতুলটিকে হেলিয়ে ফেলে
দিলেও আবার সোজা হয়ে দাঁড়িয়ে যায়। কি , মজার ব্যপার না?  

এর আবার একটি রূপক অর্থও আছে , আমার মতে , মানুষের জীবনে অনেক ঝড় ঝঞ্ঝা আসে
যা হয়তো আমাদেরকে হেলিয়ে ফেলে দিতে পারে , কিন্তু আবার শক্তি জুগিয়ে মাথা
উঁচু করে দাঁড়ানো আমাদের উচিত। জীবনকে যদি একটি নদীর মতো করে ধরি তাহলে
দেখবো যে , কোনোখানে স্রোত খরা আবার কোথাও মৃদু , কোথাও গভীরতা কম আবার
কোথাও বেশি। মাঝে মাঝে পথে কোথাও হয়তো ঝড়েরও দেখা মিলতে তাই বলে এই নয় যে
আমাদের যাত্রা থামিয়ে দেবো কিম্বা আমাদের জীবন থেমে থাকবে, যাত্রীকে কোমর
বেঁধেই নামতে হবে প্রতিকুলের প্রস্তুতি নিয়ে।

জীবন স্রোতের পরিবর্তন সময় সময় আসবেই , পরিস্থিতি কখনই একরকম থাকে না। কোনো
এক মহাপুরুষ বলেছেন, ***The only constant*** ***is change*** ,
***পরিবর্তনই একমাত্র ধ্রুবক ।***

তাই বলব সহযাত্রী , পরিবর্তনকে ভয় করে করো না, পরিবর্তনকে সঙ্গী করে জীবন
স্রোতে এগিয়ে চলো।

জীবন স্রোতে হাজার পরিবর্তন / যেন ঠিক রাত আকাশে টিমটিমে তারা

~ পলাশ বাউরি
