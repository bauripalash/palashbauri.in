+++
title = "আরেক সূচনা"
date = 2021-01-01
author = "Palash Bauri"
tags = [ "রোজকারজীবন",]
+++
১ জানুয়ারি , ২০২১

তাহলে শেষমেশ ২০২০ এর নাচনকোদন শেষ হলো। যা একটা রোলারকোস্টার রাইড গেলো
পুরো বছর সে তো আগের দিনই আলোচনা করেছি । এবছর যদিও খুব একটা নতুন কিছু
একটা আশা করা ভুল কারণ কদিন আগেই করোনাভাইরাসের একটি নতুন মিউটেশন পাওয়া
গেছে যা ভারতবর্ষের প্রায় ২০+ লোকজনকে আক্রান্ত করেছে। আবার একটা নিউজে
দেখছিলাম যে ওই আক্রান্ত ব্যাক্তিরা নিজেদের ভুল ঠিকানা ও ভুল ফোন নম্বর
দেওয়ার ফলে তারা এখন প্রায় অনুগমনযোগ্য।

আজ অনেক মানুষই বনভোজনে যাবে। যদিও এই করোনা পরিস্থিতিতে বনভোজন করা কতটা
যুক্তিসঙ্গত সে নিয়ে দ্বন্দ্ব রয়েছে । মানুষজন এখন তো করোনা কে একেবারে
ভুলেই গেছে । সেদিন তো আমাদের এখানের মেলাতে গিয়ে দেখলাম যে বেশিরভাগ
লোকজনেই মাস্ক পরে ছিল না। কালকে আবার শুনলাম যে ওখানের একজনের দোকানদারের
নাকি করোনা পজেটিভ হয়েছে।

অনেকে দেখেছি, নতুন বছরে সবাই নতুন নতুন কর্মসূচি গ্রহণ করে , যেমন ধরো কেও
ঠিক করল যে নতুন বছরে সে বাজে খরচা করবে না কিম্বা হয়তো সে ঠিক করলো যে সে
নতুন বছরে নতুন নতুন জায়গায় ভ্রমণ করবে এই ধরনের কিছু আর কি। আমি ঠিক করেছি
, এবছর যত বেশি সম্ভব প্রবন্ধ নিবন্ধ লিখব সাথে সাথে আরও বেশি করে কবিতা ও
গল্প লেখার চেষ্টা করব। এছাড়া নতুন নতুন গবেষণাও চালিয়ে যাব। 

আজকে নতুন বছরের সাথে সাথে নতুন দশকেরও সূচনা হল । ভাবলে কত অবাক লাগে যে
এই দশকে কত কিছু হতে চলেছে। একটা বিরাট অ্যাডভেঞ্চার অপেক্ষা করছে সবার
জন্য।

 

নতুন বছরেরর সূচনা / যুগ চলে যুগ থেকে যুগান্তর

~ পলাশ বাউরি
