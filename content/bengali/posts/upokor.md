+++
title = "উপকার"
date = 2021-01-10
author = "Palash Bauri"
tags = [ "পরিবেশ", "প্রাণী",]
+++
১০ জানুয়ারি , ২০২১  

আমার সবচেয়ে প্রিয় প্রাণীর মধ্যে অন্যতম দুটি হল মৌমাছি এবং গুবরে পোকা।
পরিবেশে দুটি প্রাণীরই গুরুত্ব অপরিসীম । কিন্তু এদেরকে যুগ যুগ ধরেই খাটো
করেই দেখা হয়। কারণ হয়তো অনেক হতে পারে কিন্তু তাই বলে এদের কাজের মূল্য না
দেওয়া তো অপরাধ!!  

 

মৌমাছি ও মানুষের সম্পর্ক হাজার বছর পুরানো। সেই প্রাচীন মিশর থেকে মানুষ
মৌমাছি প্রতিপালন শুরু করে । কিন্তু বর্তমানের মানুষ প্রযুক্তিতে উন্নতির
সাথে সাথে নিজের প্রাচীন বন্ধুকে ভুলে গেছে। মৌমাছি এক গাছের ফুল থেকে পরাগ
অন্য গাছের ফুল পর্যন্ত নিয়ে গিয়ে ফল উৎপন্ন করতে ও গাছের বংশ টিকিয়ে রাখতে
সাহায্য করে । অর্থাৎ বলা যেতেই পারেই যে মৌমাছি এ বিশ্ব থেকে হারিয়ে গেলে
আমরা রোজকার অনেক ফলই পাবো না!  


অন্যদিকে গুবরে পোকা , নামটা শুনেই অনেকে নাক সিঁটকাবে কিন্তু অনেকেই এর
উদার কাজ সম্পর্কে জানে না। গুবরে পোকার একটি প্রজাতি পোকা জঙ্গলে ও
অন্যান্য জায়গায় অন্যান্য প্রাণীরা যে মলত্যাগ করে তা পরিষ্কার করে দেয় ফলে
স্থানগুলি পরিষ্কার থাকে। আবার অন্য এক প্রজাতির গুবরে পোকা মৃত পোকামাকড় ,
পড়ে থাকা গাছপালার অংশ ইত্যাদি খেয়ে বেঁচে থাকে অর্থাৎ বলাই চলে যে গুবরে
পোকা না থাকলে বিশ্ব এক মল, আবর্জনার ও বর্জ্যের স্তূপে পরিণত হয়ে যেত।  

 

কিন্তু আমরা যত উন্নত হচ্ছি তত অনন্যা প্রাণীদের গুরুত্বকে অগ্রাহ্য করে
চলেছি। তাছাড়া পরিবেশ দূষণ ও যথেচ্ছ বন নিধনের ফলে বনজঙ্গলের আকার দিন দিন
কমে যাচ্ছে আর তার ফলস্বরূপ গুবরে পোকার ও মৌমাছিরও বাসস্থান কমে যাচ্ছে।
আর এসবের কারণেই দিন দিন এই প্রাণীগুলির সংখ্যা কমে যাচ্ছে।  

বন জঙ্গলে হাজার প্রাণীর বাস / এখন এসব কিছুই নেই  

~ পলাশ বাউরি
